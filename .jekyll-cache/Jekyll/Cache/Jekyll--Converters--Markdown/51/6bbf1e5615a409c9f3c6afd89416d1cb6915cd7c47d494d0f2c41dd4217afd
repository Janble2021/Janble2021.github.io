I"<h1 id="2-sy-invit-2013--">2. s/y Invit 2013 -</h1>
<p>Invit är en Fortissimo från 1981-82 med serienummer 133 som vi blev lyckliga ägare till i september 2013. En enda ägare som också byggde sin båt själv med så mycket kärlek och kunskap. Långkölad och välseglande, något att hålla i när det brallar i.</p>

<p>Anropssignal: SD5918</p>

<h1 id="1-sy-nette-2008---2013">1. s/y Nette 2008 - 2013</h1>
<p>Nette är en Netta 30 (H-30) från 1979 och konstruerad av Hans Groop som även ritat den välkända H-båten. Alla Nettor är varvsbyggda i Finland - läs mer på sailguide.com. Hon är 9.05 lång, 2.52 bred och sticker 1.40 på djupet. Skrov och däck i enkellaminerad glasfiberarmerad plast och deplacementet knappt 3 ton, blyköl. En Yanmar dieselinombordare YSB 8 på 8 HK, tanken på bara 15 liter med den räcker länge…</p>

<p>Partialrigg 9/10, högmastad med kort bom, två raka spridare och häckstag. Segelgarderoben består av ett nytt löstfotat full-lattat storsegel från Gransegel (2010), rullgenua från Boding på Furlex 100 (2011) samt en nästan ny gennaker på 55 m2 från Boding. Lazy jacks. LED-lanternor inklusive ankarlanterna i masttoppen. Badplattform från Båtsystem med kassettstege, modifierat peke från Båtsystem. Sittbrunnskapell och sprayhood. Fyra kojplatser, varav två stickkojer. Handpumpad toa från Jabsco med hålltank och sugtömning från däck. Färskvattentank, pentry med spritkök Origo 3000. Kompressordriven kylbox på 25 liter från Isotherm i förpiken där även toan är placerad. All belysning i LED-teknik. Ebersprächer dieselvärmare Airtronic D2. Båtstereo Blaupunkt med högtalare både i ruff och sittbrunn. Nytt elsystem med landström. Förbrukarbatteri 212 AH AGM. Startbatteri 60 AH. Automatisk länspump i kölsvinet. Autopilot Raymarine ST1000+. Garmin GPSMAP 172c med Garmins ekolod GDS 20, inombordsgivare. NASA Weatherman och NASA battery monitor. Vindgivare Silva 4000 i masttoppen, logg Silva. En fast VHF och en handhållen.</p>

<p>Anropssignal: SD5918</p>

<p>MMSI: 265633720</p>

:ET